# 列传第六
## 卫瓘
`卫瓘`字`伯玉`，`河东` `安邑`人也。高祖`暠`，汉明帝时，以儒学自代郡征，至河东安邑卒，因赐所亡地而葬之，子孙遂家焉。父觊，魏尚书。瓘年十岁丧父，至孝过人。性贞静有名理，以明识清允称。袭父爵阌乡侯。弱冠为魏尚书郎。时魏法严苛，母陈氏忧之，瓘自请得徙为通事郎，转中书郎。时权臣专政，瓘优游其间，无所亲疏，甚为傅嘏所重，谓之甯武子。在位十年，以任职称，累迁散骑常侍。陈留王即位，拜侍中，持节慰劳河北。以定议功，增邑户。数岁转廷尉卿。瓘明法理，每至听讼，小大以情。

`卫瓘字伯玉，河东安邑人。高祖卫暠，在汉明帝时，因为通儒学被朝廷从代郡征召，走到河东安邑去世，便把他去世地方的土地赐给他下葬，子孙于是在那里安了家。父亲卫觊，是魏尚书。卫瓘十岁时父亲去世，极度的孝心超过了一般人。性情文静善于分辨是非道理，以有见识公允著称。承袭父亲阌乡侯的爵位。二十岁为魏的尚书郎。当时魏法律严酷苛细，母亲陈氏感到忧虑，卫瓘自己请求转任通事郎，又转任中书郎。当时朝臣专权，卫灌周旋在他们中间，对权臣们没有亲疏之别，很被傅嘏所器重，称他为宁武子。在官位十年，以称职著称，逐渐迁升为散骑常侍。陈留王即位，官拜侍中，持节去河北慰劳。因为有议定大事的功劳，增加封邑的户数。几年后转任廷尉卿。卫瓘通晓法理，每次去判案，不论案子大小都依据情理。`

邓艾、钟会之伐蜀也，瓘以本官持节监艾、会军事，行镇西军司，给兵千人。蜀既平，艾辄承制封拜。会阴怀异志，因艾专擅，密与瓘俱奏其状。诏使槛车征之，会遣瓘先收艾。会以瓘兵少，欲令艾杀瓘，因加艾罪。瓘知欲危己，然不可得而距，乃夜至成都，檄艾所统诸将，称诏收艾，其余一无所问。若来赴官军，爵赏如先；敢有不出，诛及三族。比至鸡鸣，悉来赴瓘，唯艾帐内在焉。平旦开门，瓘乘使者车，径入至成都殿前。艾卧未起，父子俱被执。艾诸将图欲劫艾，整仗趣瓘营。瓘轻出迎之，伪作表草，将申明艾事，诸将信之而止。